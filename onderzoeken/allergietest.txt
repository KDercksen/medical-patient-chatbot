Waarom een allergietest?
Een allergieonderzoek wijst uit voor welke stof(fen) u gevoelig bent en wat u kunt aanpassen om het contact met deze bron (bijvoorbeeld een huisdier, huisstofmijt of pollen) te vermijden.

Het onderzoek
Voor het onderzoek
Vanaf 96 uur voor het onderzoek mag u geen antihistaminica (medicijnen tegen allergie) meer gebruiken, zoals Telfast, Aerius, Xyzal, Zyrtec en Allerfree. Als u tricyclische antidepressiva gebruikt dan adviseren wij u contact opnemen met uw behandelend arts.
Tijdens het onderzoek
We onderzoeken uw reactie op een aantal verschillende stoffen. We druppelen een beetje van de stof op de huid. We laten de allergische stoffen ongeveer 15 minuten inwerken, waarna we de grootte van de reactie meten.
Na het onderzoek
Als de reactie op een bepaalde stof positief is, verschijnt er een bultje en kan de huid rood worden. Dit is na een paar uur weer verdwenen. Bij sommige stoffen (vooral schimmels) kan binnen 24 uur nog een positieve reactie ontstaan. Wij verzoeken u in dit geval contact met ons op te nemen, zodat wij deze reactie kunnen doorgeven aan uw behandelend arts.
De uitslag
Uw behandelend arts bespreekt de uitslag van het onderzoek met u.

Meer informatie

Radboudumc
Nijmegen
Ingang: Hoofdingang
Gebouw: C
Verdieping: 0
Route: 725

Afdeling
Longziekten
Onze afdeling is gespecialiseerd in onderzoek en behandeling bij (chronische en/of complexe) longaandoeningen.